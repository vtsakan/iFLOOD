# iFLOOD
iFLOOD

Μία από τις συχνότερες καταστροφές που οφείλονται σε επικίνδυνα καιρικά φαινόμενα είναι οι πλημμύρες. Η απότομη αλλαγή του περιβάλλοντος σε συνδυασμό με την αποψίλωση δασικών εκτάσεων, βίαιη αλλαγή του ανάγλυφου της επιφάνειας της γης είτε από φυσικές διεργασίες είτε από ανθρώπινη παρέμβαση έχει εντείνει το φαινόμενο των πλημμυρών.
Το iFLOOD είναι ένα σύστημα το οποίο μπορεί να ανιχνεύσει την απότομη αύξηση της στάθμης του νερού, σε μία τεχνική κατασκευή ύδρευσης (π.χ. κανάλια νερού, φράγματα κ.α.), και να ενεργοποιήσει αυτόματα  μία βαλβίδα αποστράγγισης που θα είναι τοποθετημένη στην κατασκευής.
Τα οφέλη αυτού του συστήματος εντοπίζονται στην πλήρη αυτονομία του μιας και η στάθμη της τεχνικής κατασκευής παρακολουθείται συνεχώς από το σύστημα και η διαδικασία αποστράγγισης ενεργοποιείται αυτόματα. Ενέργειες για τις οποίες η ανθρώπινη παρέμβαση δεν είναι αναγκαία.
Το iFLOOD αποτελείται από 3 αισθητήρες ανίχνευσης νερού, μία ηλεκτροβάνα ελέγχου ροής νερού και ένα Raspberry Pi για την συλλογή και επεξεργασία των δεδομένων.
